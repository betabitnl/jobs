# .NET ontwikkelaar
Als .NET Developer ben jij tijdens uitdagende klantprojecten in een multidisciplinair team de technische specialist. Dankzij de nieuwste kennis, een groot leervermogen en een flinke dosis passie voor software breng jij de klant verder. Je Betabit collega's zijn net als jij zeer gemotiveerd en intelligent. Samen zorgen jullie voor kwalitatief hoogstaande maatwerk software waar je na afronding trots op kunt zijn.

> **Iets voor jou?**
- Maatwerk software ontwikkelen
- Nieuwste technologieën
- Uitdagende opdrachten
- Persoonlijke groei & aandacht
- Opleiding volledig op maat

Met welke technieken werk ik dan?
Betabit is Microsoft Gold Partner en als eerste Nederlandse partner ontwikkelden wij applicaties op het Azure Platform. Onze jarenlange ervaring met en trouw aan de Azure Cloud maakt ons marktleider in ons veld. Wij kiezen er nadrukkelijk voor om met de nieuwste Microsoft technologieën te werken. Je zult o.a. gaan werken met de nieuwste versie van:

- C#
- .NET, .NET Core en .NET Standard
- ASP.NET Core
- HTML5
- TypeScript
- Visual Studio (Code)
- Azure DevOps
- Microsoft Azure
- AGILE projectmethodieken zoals SCRUM

## Wat vragen wij?
Voor deze functie zijn wij op zoek naar iemand met HBO-/WO-werk- en denkniveau. Je hebt al enige ervaring met werken binnen verschillende rollen in software ontwikkeling en professionele ervaring in werken met .NET. Verder ben je flexibel, positief, en leergierig, zorg jij voor heldere communicatie en heb je een echte consultancy mentaliteit.

## Wat doe ik vooral niet?
Betabit ontwikkelt maatwerksoftware voor haar klanten. Je hoeft dus geen pakketimplementaties te verwachten. We hanteren een brede kijk op softwareontwikkeling en leren van de nieuwste ontwikkelingen, maar je zult geen PHP of JAVA opdrachten uitvoeren.

## Wat bieden wij je?
Werken bij Betabit biedt veel kansen en mogelijkheden, waarbij jij zelf bepaalt hoe ver je gaat doorgroeien. Persoonlijke begeleiding, ontwikkeling en groei staan centraal, niet alleen op technisch vlak. Je kunt je specialiseren als software professional, maar als wij samen mogelijkheden zien, helpen wij je ook om door te groeien naar coördinatie- of managementfuncties. Wij zorgen in ieder geval voor uitgebreide mogelijkheden om jezelf verder te ontwikkelen, o.a. door het volgen van opleidingen en het behalen van certificaten.

Daarnaast kun je spreken van een heel fijn werkklimaat bij Betabit. Dit zie je terug in onze mooi ingerichte regiokantoren en een positieve bedrijfscultuur, met aandacht voor elkaar en een focus op samen leren en ontwikkelen. Maar zeker ook in een goed pakket arbeidsvoorwaarden met o.a. een overwerkregeling en een premievrij pensioen met nabestaandenverzekering.

Verder zijn er genoeg leuke social events, denk aan een kookclinic, BBQ's, gamenights, de familiedag in de Efteling, surfen met je mede Azure Talents, en onze BetaFit sportuitjes!

Profiteer van een cultuur van samen bijzonder maken!

## Waar kom ik te werken?
Betabit heeft zes vestigingen in Nederland, namelijk in Rotterdam, Eindhoven, Utrecht, Amsterdam, Den Haag en Apeldoorn. Deze regiobenadering heeft namelijk voordelen voor zowel onze medewerkers als de klant. De reistijd wordt zo beperkt en we horen vaak van onze klanten dat het prettiger zakendoen is met mensen die de regio kennen. Waarbij we onze consultancy opdrachten in huis bij de klant doen, op onze moderne kantoren of vanuit huis. Samen bepalen we de gewenste balans.

Wij zijn een hoogwaardige strategisch partner op het gebied van softwareontwikkeling en -kwaliteit, en bedienen verschillende klanten uit diverse industrieën. Zo kun je denken aan: Virtual Vaults, Transavia, EDGE Next, Dela, Bakker Barendrecht, Signify en a.s.r. verzekeringen.


---
[Solliciteer direct!](https://www.betabit.nl/vacatures/net-ontwikkelaar#solliciteer-direct)